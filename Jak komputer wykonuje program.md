Wszystko rozbija się o dwa główne komponenty, bez których dzisiejsze komputery nie mają raczej racji bytu. Mowa o pamięci oraz procesorze. Ogólne zasady ich współpracy są bardzo proste. Pamięć odpowiada za przechowywanie instrukcji dla procesora, które ten pobiera, przetwarza, a później przesyła spowrotem do pamięci, ale tym razem do szuflady dedykowanej dla danych, a nie dla instrukcji.

Istotne w tym miejscu jest zwrócenie uwagi na fakt, iż zarówno pamięć jak i procesor operują na tzw. języku maszynowym. Który jest możliwie najniższą formą reprezentacji danych i informacji w komputerze. 
